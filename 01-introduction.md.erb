---
title: Introducere
slug: introduction
date: 0001/01/01
number: 1
contents: Află ce face ca Meteor să fie special.|Citește povestea acestei cărți.|Află cum este organizată această carte.
paragraphs: 35
---

Incearcă un mic experiment mental. Imaginează-ți că deschizi același folder în două  ferestre diferite pe calculatorul tau.

Acum șterge un fișier dintr-una dintre ferestre. A dispărut fișierul și din cealalta fereastră?

Nu trebuie să faci acești pași ca să știi că s-a șters. Când modifici ceva în sistemul de fișiere local, modificările se propagă instantaneu fără a fi nevoie de reîmprospătare. Se întâmplă de la sine.

Totuși, să ne imaginăm același scenariu pe web. De exemplu, să zicem că ai deschis un panou de administrare Wordpress în două ferestre browser iar apoi creezi un post nou într-una din ferestre. Spre deosebire de desktop, indiferent cât de mult aștepți, cealaltă fereastră nu va reflecta modificările făcute decât dacă apeși refresh.

De-a lungul anilor, ne-am obișnuit cu ideea că un site este ceva ce comunică doar în rafale scurte, separate.

Dar Meteor face parte dintr-o nouă categorie de arhitecturi și tehnologii care contestă status quo-ul făcând ca web-ul să funcționeze în timp real și în mod reactiv.

### Ce este Meteor?

Meteor este o platformă construită peste Node.js pentru a creea aplicații web real-time. Este ceea ce stă între serverul de baze de date a aplicației și interfața cu utilizatorul având grijă ca amândouă să fie sincronizate.

Deoarece este construit pe Node.js, Meteor folosește Javascript atât în client cât și în server. Și mai mult, Meteor poate să împartă codul între cele două medii.

Rezultatul tuturor acestor lucruri este o platforma care reușește să fie foarte puternică și foarte simplă abstractizând foarte ușor toate greutățile întâmpinate în dezvoltarea web.

### De ce Meteor?

De ce ar trebui să-ți petreci timpul învățând Meteor și nu altă platformă? Lăsând la o parte toate funcționalitățile, credem că se rezumă la un singur lucru: Meteor este ușor de învățat.

Mai mult decât altă platformă, Meteor face posibil să creezi și să rulezi aplicații real-time în doar câteva ore. Și dacă ești deja familiarizat cu dezvoltarea front-end, nu mai trebuie să inveți încă un limbaj de programare pentru că totul rulează în JavaScript.

Meteor ar putea fi platforma ideală pentru nevoile tale, sau poate nu. Dar din moment ce poți incepe pe parcursul a câteva seri de sfârșit de săptămână, de ce nu ai încerca să afli dacă ți se potrivește?

### De ce această carte?

În ultimele 6 luni, am lucrat la dezvoltarea [Telescope](http://telesc.pe), o aplicație Meteor open-source cu ajutorul căreia oricine poate să creeze un site social de știri (vezi [Reddit] (http://reddit.com) sau [Hacker News](http://news.ycombinator.com)), unde oricine poate să adauge link-uri și să le voteze.

Am învățat o gramadă lucrând la această aplicație, dar nu a fost întotdeauna ușor să găsim răspunsuri întrebărilor. A trebuit să punem lucrurile cap la cap din mai multe surse, sau în multe cazuri să inventăm propriile noastre soluții. Deci cu această carte, ne-am dorit să împărtășim toate aceste lecții, și să creem un ghid pas-cu-pas pentru a crea aplicații Meteor complete și de la zero.

Aplicația pe care o construim este o versiune ușor modificată de Telescope, pe care o vom numi Microscope. În timp ce o construim, vom aborda toate acele elemente care constituie o aplicație Meteor, cum ar fi conturi, colecții, rute și multe altele.

Și după ce ai terminat cartea, dacă vrei să mergi mai departe vei putea cu ușurință să înțelegi codul Telescope, deoarece folosește aceleași tipare.

### Despre autori

În caz de te intrebai cine suntem și de ce ai avea încredere in noi, uite câteva lucruri de aflat despre noi.

<%= image "tom-photo.jpg", "portrait" %>

**Tom Coleman** face parte din [Percolate Studio](http://percolatestudio.com/), un studio web cu accent pe calitate și experiența cu utilizatorul. Este de asemenea co-creatorul [Meteorite](https://github.com/oortcloud/meteorite) și depozitul de pachete Meteor [Atmosphere](http://atmosphere.meteor.com), și de asemenea multe alte aplicații open-source (cum ar fi [Router](https://github.com/tmeasday/meteor-router)).

<%= image "sacha-photo.jpg", "portrait" %>

**Sacha Greif** a lucrat cu startup-uri cum ar fi [Hipmunk](http://hipmunk.com) și [RubyMotion](http://rubymotion.com) ca web și product designer. Este creatorul [Telescope](http://telesc.pe) și [Sidebar](http://sidebar.io) (bazat pe Telescope), și deasemenea fondatorul [Folyo](http://folyo.me).

### Capitole & Secțiuni extra

Ne-am dorit ca această carte să fie de folos atât utilizatorului începător cât și celui experimentat, asa că am împărțit capitolele în doua categorii: capitole normale (numerotate de la 1 la 14) și secțiuni extra (numerotate cu .5)

Capitolele normale te vor plimba prin pașii construirii aplicației, și va încerca să te facă operațional cât mai curând posibil prin a explica noțiunile cele mai importante fără să te încarce cu prea multe detalii.

Pe de altă parte, secțiunile extra vor merge mai adânc în "mațele" lui Meteor, și te vor ajuta să obții o mai bună înțelegere a ceea ce se află cu adevărat în spatele scenei.

Deci, dacă ești un începător, nu ezita să treci peste secțiunile extra la prima citire, și să le reiei apoi mai târziu, odată ce te-ai jucat destul cu Meteor.

### Commituri & Instanțe live

Nu este nimic mai rău decât să parcurgi o carte de programare și să realizezi brusc că nu ești sincronizat cu exemplele și nimic nu mai merge așa cum a fost prevăzut.

Pentru a preveni asta, am creat [un repository GitHub pentru Microscope](https://github.com/SachaG/Microscope), și de asemenea vom pune la dispoziție legături directe pentru commiturile git de fiecare data când codul s-a schimbat. Adițional, fiecare commit trimite către o instanță live a aplicației a unui commit particular, astfel încât să poți compara cu copia ta locala. Iată un exemplu:

<%= commit "11-2", "Display notifications in the header." %>

### Alte resurse

Daca vrei să afli mai multe despre un anumit aspect al Meteor, [documentația oficială Meteor](http://docs.meteor.com/) este un bun punct de plecare.

De asemenea recomandăm [Stack Overflow](http://stackoverflow.com/questions/tagged/meteor) pentru întrebări, și [canalul IRC #meteor](https://webchat.freenode.net/) daca ai nevoie de asistență în timp real.

<% note do %>

### Am nevoie de Git?

Chiar dacă ce nu este neapărat necesar a fi familiarizat cu softul de versionare Git pentru a parcurge cartea, îl recomandam cu tărie.

Dacă vrei să te pui la curent cu Git, îți recomandăm articolul lui Nick Farina [Git Is Simpler Than You Think] (http://nfarina.com/post/9868516270/git-is-simpler). 

Dacă ești începător Git, de asemenea recomandăm aplicația [GitHub for Mac](http://mac.github.com/), care îți permite să clonezi și să gestionezi repository-uri fără a utiliza linia de comandă.

<% end %>

### Contact

- Ne poți scrie la [hello@discovermeteor.com](mailto:hello@discovermeteor.com).
- Adițional, dacă găsești vreo greșeală de tipar în carte ne poți comunica prin
[adăugarea unui issue pe repository-ul de Github](https://github.com/DiscoverMeteor/book/issues). 
- Dacă ai probleme cu codul Microscope, poți trimite buguri la [repository-ul lui Microscope](https://github.com/DiscoverMeteor/Microscope/issues).
- În final, pentru orice altă întrebare poți lăsa un comentariu în panoul lateral al acestei aplicații.